52

 

fortasse sufficiat ad Ritsehelii aliorumque iudicia provocare,
qui iniquas atque falsas quorundam de Plauti operibus opinio-¹
nes summo iure perstrinxerunt,⁴⁸) tamen facere non possumus,
quin proferamus, quae de loco illo Bacch. defendendo ex
usu sint.

Doctus enim ille homo totam actus H scenam alteram
interpolatam esse suo modo (,Machtspriiche des Herm Weise‘,
ait Lademyius) nobis planum facturus de loco, quem supra
scripsimus, haec fere proponit: incommodas esse tales artes
scenicas, et quamvis admiranda sit admodum ratio, qua poeta
actoris vituperationem fabulae intexuerit, tamen certissimum
esse locum illum a Plauto non proficisci· (l. s. s. p. 33 sqq.);
nam malitiam illam alienissimam esse ab eius indole et
hominem pusilli animi prodere, qui ingenio ad dolos vero
poeta indignos abutatur (l. S. s. p. 99 sqq.). Quod primum
K. H. Weisius censet incommodas esse tales artes scenicas,
equidem ei annuere non possum. Perstringit poeta scenicum,
cuius virtute aut vitio fabula stabat aut cadebat3 quo alio
modo, quaesumus, ei licebat spectantibus persuadere, non
poetae, sed scenici culpa fabulam cecidisse? Fac fabulam
illam, -— neque captio in hoc est, - quum a Pellione
iterum atque iterum disperderetur, non Plauto soli displi-
cuisse, sed etiam spectantium stomachum ita movisse, ut
veram offensionis causam ignorantes non scenicum, sed
comoediam ipsam damnarent: quis est, qui poetam vituperet,
si multitudinis opinionem de Epidico captam quoquo modo
corrigere studebat? Recentiores videlicet poetae histrionum
ineptias aequioribus animm ferant, quandoquidem sexcentis
auxiliis cautum est, ne opus admiratione vere dignum iniquo
iudicio laboret. Quam aliter hoc se habebat priore quidem
Romanae comoediae aetate, qua quum spectaculo ipso tantum
spectantium iudicia ducta sint, nemo merito dicat incommoda
arte scenica Plautum usum esse, quum carissimo opere dis-
perdito nocentem scenicum in posteriore fabula perstrinxerit,
praesertim quum alia defendendi ratione prorsus caruerit. -
Sin autem quis intempestivitatem totius loci offendat, quo
alio loco versus illos collocare malit? Ab argumento Bacchi-

