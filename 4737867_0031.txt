18

 

personam sibi impositam a servo non sustinere? Hoc igitur
si effici potest} puellam aliter agere aut coactam esse aut
etiam voluisse, quam servus censuerat, simulque poetam eo
ingeniosum, non ineptum se praestitisse, iam nemo erit, qui
ad contaminationem aut retractationem (Gx.) decurrat. —
Atque in hac re necesse est in animo fixum teneamus, quae-
nam Epidicus fidicinam docuerit, quod inde universa haec
quaestio profluere debebit. Audiet videlicet illa adulescentem
quendam amicam liberaturum esse patre inscio, qui illam filio
praemercari avens ita decipiendus sit, ut ipsa fidicina vse illam
esse ‘emptamque simulet, dum filius amicam servaverit.
Prioris fraudis vel saltem Acropolistidis mentionem cur faciat
servus, excogitari non potest, quum illa iamdudum perfecta
sit nec novo dolo ita coniuncta, ut item docenda videatur3
neutiquam servus militem tam intempestive advenientem prae-
sagit: de hoc nimirum nihil prospicit. His igitur dolis onusta
fidicina senibus traditur domumque intrat (v. 399 sqq). Quod
autem postea fraudem prodit, nobis duplex argumentandi
ratio praesto est.

Primum enim si ponimus Epidicum puellam Stratippo-
elis, PeriphaniS, Apoecidis nomina celasse, nihil e rerum
eventu veri similius est quam fraudem patefieri. Nam quum
illa foras educta (v. 472) audiat Epidici dolos palam factos
esse (v. 475 sqq., quae a milite de priore amica dici etipsam
et Periphanem plane fugit), et ipse astutiarum magister, qui
unus ei suadere potest, iam pridem seabduxerit in senis
ditione minime miti (v. 400 sqq.) ipsam relinquens: quis est,
qui eam miretur, si dubitat responso ficto <post v. 495) sociam
fraudis, quae iam detecta videtur, se prodere? Licet igitur
antea' servo promiserit se cum eo facturam esse, tamen inepta
admodum et imprudens esset, si inanem dolum tueri studens
sibi ipsa mala pararet3 nam ‚suam quisque homo rem me-
minit‘‚ ut Plautus ipse ait. Ita vero Periphanem v. 495 non
fraudis investigandae sed sui tentandae causa rogare suspi-
catur‚1⁷) et quum servi societatem omnino dissimulans libere
quaerenti seni respondet, ne de Acropolistide quidem Epidi-
cum tueri potest, quum a quo rogetur plane ignoretffl). —

