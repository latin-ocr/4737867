51

 

uberius exponemus stili non similitudinem, sed congruentiam
et in singulis versibus et universo contextu conspicuam, unum
orationis colorem, eandem facetiarum protervitatem, eandem
in re seria gravitatem, eandem de vita rebusque summis
existimationem, quae Plautinis omnibus communia esse G. A.
Beckerus l. s. s. diserte persecutus est, in Epidico quoque
apparere atque eminere, immo hanc fabulam ceterarum pleris-
que praestare. Neque vero nunc quidem est, cur rem metri-
cam ita tangamus, ut de Epidici auctore inde quidquam
efficiamuS‚ quum doctissimorum virorum editionibus quaestio-
nibusque iam satis monstratum sit, quemadmodum Plauti prae-
clarum ingenium ut in ceteris fabulis ita in Epidici numeris
eligendis, variandis, componendis certas leges secutum singu-
lare se praestiterit.

Quoniam igitur Epidicum non minus quam aliam quam-
vis Plautinam comoediam moribus, salibus, numeris, stilo
Plauti quum aevum tum facetissimum ingenium resipere fere
omnes senserunt, relictis iam ceteris argumentis fixum et
statutum videtur nos non errare, si Plauto hanc fabulam
Varronis auctoritatem secuti sine haesitatione vindicamus.
Atqui peropportune Epidico accidit, ut Bitschelii scrupulos
manifestis argumentis ex animo evellere liceat.

Atque primum recordemur triti illius versus in Bacch.
lI‚2,36 (214 Bitsch.), quo poeta ipse Epidicum suam summis
laudibus effert:

Non res, sed actor mihi cor odio sauciat3

Etiam Epidicum, quam ego fabulam aeque ac me ipsum ame,
Nullam aeque invitus specto, si agit Pellio.

Inte-gros hos versus certe nulla re in dubium vocare
cogimur. Nullane? Minime vero. K. H. Weisius suum esse
putabat monstrare Η) doctissimos omnes viros incredibili quo-
dam sopore et animi perversitate captos non animadvertisse
quum multos Plautinarum fabularum locos tum totas fabulas
interque eas Bacchides ab inepto poeta compositas esse, quod
idem de Epidico universa contendere non dubitavit. Etiamsi

4.

