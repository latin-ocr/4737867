55

 

Excursus
de actae Epidici tempore.

Ex quo ineunte hoc saeculo homines docti maiore cum
cura palliatae fabulae principis memoriam repetere coeperunt,
non parva cupiditate temporis, quo primum quaeque comoedia
spectata esset, investigandi incendebantur et titulorum (cf.
Bit-sch. par. p. 250, 301) auxilio duobus exceptis carentes
e rerum quarundam commemoratione certos terminos statuere
conabantur. Nostrum igitur erit res ab aliis disperse et
profuse de Epidico prolatas unum in locum cogere et unum
sub aspectum subicere.

Innixi versibus illis Bacch. II, 2, 36 (cf. supra p. 51) ab
initio omnes, qui hanc quaestionem tetigerunt, quod ponen-
dum erat, ponebant, Epidicum ante Bacchides in scenam pro-
diisse. Sed quid inde discimus? Potest enim ita Epidicus
non minus prima quam paenultima Plauti fabula haberi, quare
non mirum, si doctorum sententiae hac de re in contentionem
venerunt. Windischmannus, qui aliorum ut Niebuhri, G.
Hermanni, Koepki, Ritteri vestigiis insistens singularum fa-
bularum temporibus statuendis operam dedit (Mus. Rhen. I
p. 110 sqq.)‚ de septem comoediis interque eas de Epidico nihil
se invenisse fatetur, unde certum aliquid ducere liceat: quum
Epidicum iuxta Bacchides ,mirum quantum Graeci poetae
exemplar redolere‘ sentiret, id quidem contendere poterat,
Epidicum in recentioribus esse ponendam, quoniam Romana
iudicia paulatim meras Atticas fabulas adamasse non latet. —
Post Windischmannum Petersenius in Zc'mmerm. diurn. antiq.
stud. a. 1836 p. 606 sqq. certum annum statuere conatus
alteram didascaliam earum, quas A. Maius non ita magna
cum cura primus ediderat quarumque priorem Wimlisch-

