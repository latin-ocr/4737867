26

 

retractationis testes esse affirmat, iam supra p. 8 sqq. pauca
erant dicenda, quum discrepantiam illam, qua militis patriam
modo Euboeam modo Rhodum esse audimus, explanare cona-
bamur, neque erat, cur alterutrum locum diligentius explorare-
mus, quia malae contaminationis speciem satis removisse nobis
videbamur. Nunc vero ad priorem v. 153 cum insequentibus
recurrendum est, quos retractationem resipere Goetxius vult‘
dicens (Act. soc. phil. Lips. VI p. 287 sqq.) mirum esse, si
Stratippocles de Acropolistide statuat, quae iu Periphanis
ditione versans ab eo pro filia habeatur: id certo poetam
significare debuisse, quomodo pater cum filio transacturus
esset e. q. s. eaque in editione sua Epid. (p. 24 nott.) ita
dilatat: ,V. 153-155 ad alteram pertinere recensionem dixi
Act. soc. etc„ quibus nunc versum 156 addere non dubito}
Facere non possumus, quin doctissimo viro ut aliis in rebus
hic quoque adversemur.

Postquam Stratippocles priorem amicam utique domo
removendam esse intellegens servum consilium rogavit — nam
falsa sunt, quae Goetxius huc pertinentia in praef. Epid.
p. XXII annot. rettulit — et audivit hunc quoquo modo rem
expediturum, quasi blandiens eius prudentiam effert (‚plenus
consili's: novi ego te‘), nimirum ut certius aliquid comperiat:
neque recusat servus dicere, quod certe inter prioris puellae
emptionem cognovit, militem illam perdite amare et sine dubio
empturum esse. Quod autem hoc tamquam praeteriens et
cum socordia quadam Goetzio suspecta facit, duas eius rei
causas proponere liceat. Primum enim nihil antiquius habet
servus, quam ut inveniat, unde pecuniam recenti amicae
emendae auferat (v. 158), neque dubium videtur, quin ad
adulescentis quaestionem ideo tam arte responderit, ne a re tunc
potissima diutius avocaretur. Deinde omnino cogitari non
potest, quale *consilium illud esse debeat, quod Epidicus cum
probabilitate quadam proferat. Nam quum postea omnia ita
praeter exspectationem accidant, ut Acropolistidem ipsam
domi manere improbabile non >sit (cf. v. 604, 643), fieri non
posset, quin quodvis consilium servi improviso rerum eventu
in irritum caderet, et poeta calliditati eius subvenisset quam

