31

 

quoque meretricibus abiudicat‚ quum nusquam indusiatae i. e.
alterius tunicae usum eis datum fuisse firmetur. Operae
pretium est, quonam iure vir literatissimus patagium matro-
nis solis addixerit, examinare.

A grammaticis de hoc vestis ornamento traduntur haec:
,Pallis, patagiis‚ crocotis manicis‘ Naevi fragm. ap. Non. 540. —
,Patagium‚ aureus clavus, qui pretiosis vestibus immitti solet‘
Non. 540. - ,Patagium est, quod ad summam tunicam assui
solet3 quae et patagiata dicitur, et patagiarii etc.‘ Festus
sub pata-giam.

Quomodo, quaeso, ex Noni locis divinemur ‚pretiosas
vestes patagiatas‘ matronarum tantum fuisse, quum aliis testi-
moniis (cf. ex. gr. Epid. v. 222) meretrices nobiliores quidem
nequaquam tenui habitu in publicum prodiisse satis firmetur
neque legis usuram cohibentis mentio ulla fiat? Sin autem
quis ex clavi comparatione in tunica virili tam insignis effi-
ciat patagio similem praestantiam fuisse matronas ceterarum
grege soecrnentem, vereor ne non habeat, quo rem satis de-

. fendat‚ quia veri simillimum est matronas Romanas et ipsas ⁷

purpura usuras fuisse, si virilis clavi potissimum decus imi-
tari voluissent3 quod quum factum non sit (cf. Becker. Gall.
ΙΙΙ p. 144 contra Boettiyer. Sabin. p. 359) et patagium rarius
commemoretur, quam consentaneum est, si stolae pallaeque
instar insigne proprium et peculiare matronarum illud esse
volebant, grammaticus clavum vel ob formae similitudinem
(Verbramung) vel parem adsuendi modum (cf. Fer-rar. l. s. s.
I p. 206) contulisse videtur (cf. Marqua-rdt und Mommsen,
Rom. Altertiimer VII p. 531 sqq). Iam quod Festus docet
patagium ad summam tunicam esse adsutum, quo iure sine
scrupulo exteriorem illam i. e. stolam matronarum csse di-
camus quam interiorem meretricibus quoque usitatam, prae-
sertim si Reinius in Pauly Realenkykl. IV p. 2248 sub
‚tunica‘ recte monuit exteriorem nunquam alio quam stolae
nomine appellatam esse? Quia autem matronis patagium
minime abiudicare studemus, quod quidem necesse est, si
Festi illud ,tunicam‘ non pro ,stola‘ usurpatum concedimus —
nam nemo 'non videat matronarum patagium, si interiori

