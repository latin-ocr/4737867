33

 

nec verecundia nec imperio virorum limine contineri possent,
sed vias aditusque in forum obsidentes viros descendentes
ad forum* orarent, ut florente republica, crescente in dies
privata omnium fortuna, matronis quoque pristinum ornatum
reddi paterentur. Quid veri similius, quam abrogata lege
a u. c. DLIX easdem matronas licentia reddita plus minusve
inepte abusas esse, etsi L. Valerius tribunus plebi periculum
non esse censuerat, ne mulieres ad luxuriem effunderentur
(Liv. l. s. s. c. 6)? Ut igitur illoaevo mores mulierum non-
dum tantopere corrumpi coepisse concedimus atque sub im-
peratoribuS, ita tunc praecipue duobus gravissimis bellis
secundo Marte finitis inane matronarum quarundam cultus
studium amplioribus opibus undique Romam confluentibus
adeo auctum esse persuasum habemus, ut priscorum cancel-
lorum immemores vestimentis uterentur colore materieve
miris, quae cives antiquo mori Catonisque severitati faventes
meretrice digniora quam matrona putarent. Tales ineptias
notare· poetae comici est, nec supersedet munere Plautus rem
ita instituens, ut ,istae‘ voce manifesto ad meretrices antea
nominatas referenda scortorum luxuriem se carpturum indicet
‘gt tunicarum nomina varia proferens incipiat, tunc patagiatae
mentione intermissa matronarum quoque pudoris oblitarum
censuram agat: nam quae pudica mulier cum meretricibus
comparari non erubescat? Quod autem ne ita quidem de
stola, sed tunica loquitur indusiata‚ patagiata, in medio re-
linquimus, utrum re vera unquam Romae vestis ,indusiata‘ vel
,patagiata‘ sit nominata, au poeta verbo numerose cadente
honestum stolae nomen circumire et matronarum obiurgatio-
nem cum meretricum censura tunicae nomine utrisque com-
munis artius connectere, vel patagium ipsum ob effusiorem
cultum notare voluerit. ²³⁴)

Longius fere, quam pro huius libelli terminis ex usu sit,
a quaestionis contextu abducti 'sumus monstrando enumera-
tionem illam vestimentorum quum nominibus a tempore tum
consilio ab ingenio Plauti non modo non abhorrere, sed prae-'
cedentes versus 222 sqq. festivissime exornare. Nunc de
personarum partibus n‘onnulla sunt dicenda.

3

